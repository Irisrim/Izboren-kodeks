# Изборен кодекс

Изборният кодекс на Република България е нормативен акт, който урежда провеждането на всички видове избори в страната. През 2011-та той отменя действащите преди това Закон за избор на народните представители, Закона за избиране на президент и вицепрезидент на републиката , Закона за избиране на членове на Европейския парламент от Република България и Закона за местните избори. По този начин цялото изборно законодателство на България е събрано в един-единствен нормативен акт и са определени общи правила при провеждането на различните видове избори [wikipedia](http://bg.wikipedia.org/wiki/%D0%98%D0%B7%D0%B1%D0%BE%D1%80%D0%B5%D0%BD_%D0%BA%D0%BE%D0%B4%D0%B5%D0%BA%D1%81_2011).

# Цел на проекта

Този проект предоставя възможността на всеки да предложи промени в изборния кодекс. Това става като се регистрирате, създадете свое паралелно копие на изборния кодекс (_fork_), въведете своите промени и ги предложите за сливане в главния проект (_pull request_). 
По аналогичен начин може да въведете предложенията на отделна партия или депутат заявени в програмата им или в законопроекта. Така всички предложения ще са на едно място и ще може лесно да се виждат разликите в контекста на целия Кодекс.

# Участие в проекта

## Регистрация
За да може да променяте текстовете, имате нужда от регистрация в GitHub. След като се регистрирате, отворете отново този проект и направете клон _(fork)_ с бутона вдясно. Тогава вие ще имате своя паралелна версия на проекта, върху която да работите.

## Редактиране
Има няколко начина на редактиране. Github има свой редактор, който ще видите когато отворите който и да е от файловете. Намирам го обаче твърде тъмен. Може да използвате и [Prose.io](http://prose.io/), на който да дадете достъп до профила ви в Github. С него по абсолютно същия начин ще редактирате и запазвате всеки файл. Ако имате повече опит с Git, може да свалите проекта на компютъра си, да го редактирате там и да го синхронизирате с централния регистър.

## Предлагане на промяна
В платформата за версиониране Git предложенията за промени се наричат _pull requests_. Идеята е, че подавате заявка на централния проект да заеме промени от този, които вие сте направили в Изборния кодекс. Това става чрез бутона "Pull request", след което се появява формуляр, в който виждате промените си и съставяте заявка с допълнителен коментар. 

## Правила на работа
Все още не е съвсем ясно как ще добавяме промените и как ще върви проекта. Една идея е да изготвим наш си изборен кодекс на базата на дискусии. Така ще взимаме само тези промени (от pull request-и), които са одобрени от дискусията. 

Друга идея е да пазим основния проект в същия вариант, както и изборния кодекс приет от парламента, а страничните проекти да са идеи, до които всеки да има достъп и да преглежда. 

Може също така да добавяме разклонения на проекта, които да показват предложенията на различни законопроекти и други предложения в пленарна зала. За целта обаче трябва някой, който да ги вписва. 

# Технология и платформа

Github се използва по принцип за версиониране на софтуер. Това означава, че всички промени в кода или документацията се записват и са прегледни през времето. Платформата има много богата функционалност, която позволява използването ѝ за всякакви цели. 

В Германия и други страни вече има проекти, в които се записват версиите на законите. Това позволява да се видят промените в законодателството.
